---
title: Kysymyksiä ja vastauksia
---

# Kysymyksiä ja vastauksia

### Voiko kurssille osallistua Avoimen yliopiston kautta?

Kurssille voi osallistua vain Helsingin yliopiston tutkinto-opiskelijana.

### Millä kielellä projektin voi tehdä?

Sovelluksen ja käyttöliittymän kieli voi olla suomi, ruotsi tai englanti.

Kielestä riippumatta suositeltava tapa on kirjoittaa koodi, commit-viestit jne. englanniksi.

### Voiko sovelluksen tehdä muulla kuin Pythonilla/Flaskilla?

Jos suoritat kurssin ohjatusti, tämä on ainoa vaihtoehto. Jos suoritat kurssin itsenäisesti, voit tehdä sovelluksen millä tahansa haluamallasi tekniikalla.

### Voiko sovelluksessa käyttää ORMia tai lisäkirjastoja?

Kurssin tavoitteena on saada yleistä osaamista web-sovelluksen kehityksestä ja tietokannan käyttämisestä, joka ei ole sidottu tiettyyn ympäristöön tai kirjastoon.

Kuitenkin jos haluat käyttää ORMia tai sopivia lisäkirjastoja ja opettelet ne itsenäisesti, niin voit mainiosti tehdä näin.

### Mitä teen, kun löysin virheen kurssin materiaalista?

Voit ilmoittaa virheestä Telegram-kanavalla, kurssin vastuuhenkilölle tai lähettää saman tien korjauksen [kurssin GitHub-repositorioon](https://github.com/hy-tsoha/materiaali/).

### Millä kurssilla oppii lisää aihepiiristä?

Suositeltava jatkokurssi on [Full Stack Open](https://fullstackopen.com/), joka keskittyy moderniin JavaScript-ohjelmointiin ja käsittelee myös mm. dokumenttitietokanta MongoDB:n käyttämistä.

### Voinko käyttää muuta kuin Linuxia sovelluksen kehityksessä?

Kurssimateriaali olettaa että käytössä on Linux, mutta voit mainiosti käyttää muutakin. Tällöin kuitenkin joissakin kohdissa täytyy soveltaa ohjeita ja etsiä lisätietoa itsenäisesti.

### Mitä käy, jos en saa sovellusta valmiiksi?

Voit osallistua kurssille enintään kahdesti ohjatusti. Jos et saa sovellustasi valmiiksi kurssin aikana, sinun täytyy valita seuraavalla kerralla uusi aihe sovellukselle.

### Miten kurssin voi suorittaa itsenäisesti?

Voit suorittaa kurssin itsenäisesti omalla aikataululla sopimalla asiasta kurssin vastuuhenkilön kanssa. Tällöin palautat valmiin sovelluksen vastuuhenkilölle arvioitavaksi.

### Miksi kurssille saa osallistua ohjatusti vain kahdesti?

Yliopistolla on rajallisesti resursseja järjestää henkilökohtaista ohjausta.

### Miten pääsen kurssin ohjaajaksi?

Uusille ohjaajille on aina tarvetta. Jos olet kiinnostunut ohjaamisesta, ota yhteyttä kurssin vastuuhenkilöön ja jutellaan lisää.

### Miksi kurssin lyhenne on _Tsoha_?

Lyhenne tulee kurssin vanhasta nimestä _Tietokantasovellusten harjoitustyö_.
