---
title: Kuinka valita aihe?
hidden: true
---

# Kuinka valita aihe?

Kurssilla toteutetaan tietokantaa käyttävä web-sovellus. Sovelluksessa tulisi olla noin 5–10 tietokantataulua, joita käsitellään monipuolisesti SQL-komentojen avulla.

Hyvä aihe on sellainen, joka on itseäsi kiinnostava. Jos et ole varma aiheesta tai sen laajuudesta, voit aina neuvotella asiasta ohjaajan kanssa.

Tässä on kolme esimerkkiä mahdollisista aiheista, mutta voit mainiosti keksiä ihan oman aiheen.

### Keskustelusovellus

* Keskustelut on jaettu alueisiin, joilla on viestejä sisältäviä viestiketjuja
* Käyttäjä voi olla peruskäyttäjä tai ylläpitäjä
* Käyttäjä voi luoda tunnuksen, lähettää viestejä ja luoda uusia ketjuja
* Käyttäjä pystyy muokkaamaan viestiä ja poistamaan sen myöhemmin
* Viestejä voi etsiä hakutoiminnolla
* Sovellukseen voi luoda myös salaisia alueita, jolle on pääsy vain tietyillä käyttäjillä

### Opetussovellus

* Sovellukseen voi luoda kursseja, joilla on tekstisivuja ja tehtäviä
* Tehtävät ovat automaattisesti tarkastettavia (esim. monivalinta)
* Käyttäjä voi olla opiskelija, opettaja tai ylläpitäjä
* Käyttäjä voi luoda tunnuksen, liittyä kurssille ja ratkoa tehtäviä
* Opettaja voi seurata kurssilaisten edistymistä

### Ravintola-arviot

* Sovelluksen avulla voi arvioida ravintoloita ja lisätä uusia arvioita
* Käyttäjä voi olla peruskäyttäjä tai ylläpitäjä
* Käyttäjä voi lisätä ravintolalle uuden arvion (kuvaus ja arvosana)
* Ylläpitäjä voi lisätä/poistaa ravintoloita
* Ravintoloista voidaan tallentaa lisätietoa (esim. lounasravintola, kiinalainen)
* Ravintolat näkyvät kartalla ja voi etsiä ravintoloita alueen mukaan
