---
title: Arvostelu
---

# Arvostelu

Sovellus arvostellaan asteikolla 1–5. Arvostelussa kiinnitetään huomiota seuraaviin asioihin:

### Yleiskuva

* Sovellus toimii, kun käyttäjä testaa sitä
* Sovellusta on mukavaa käyttää ja on selvää, mitä toiminnot tekevät
* Jos käyttäjä antaa väärää tietoa, tästä tulee selkeä ilmoitus
* Sovelluksen käyttöliittymä ja ulkoasu ovat viimeisteltyjä
* Tiedosto `README.md` antaa hyvän kuvan sovelluksesta

### Tekninen toteutus

* Koodia on helppo lukea ja muuttujien, funktioiden, jne. nimet on valittu hyvin
* Koodi on tiivistä ja suoraviivaista
* Koodi on jaettu järkevästi osiin tiedostoiksi ja funktioiksi
* Koodin tyyli on yhdenmukainen kaikissa sovelluksen osissa
* Versionhallinnassa commitit ja niiden viestit on tehty hyvin

### Tietokanta-asiat

* Tietokanta on suunniteltu järkevästi sovelluksen vaatimusten mukaisesti
* Taulut ja sarakkeet on nimetty selkeästi ja yhdenmukaisesti
* Tauluissa on käytetty viiteavaimia ja tarvittaessa muita määreitä
* SQL-kyselyt on toteutettu suoraviivaisesti eikä haeta turhaa tietoa
* Jos tiedot voi hakea järkevästi yhdellä kyselyllä, ei suoriteta useita kyselyjä

### Tietoturva

* Käyttäjät pääsevät näkemään vain tietoja, joihin heillä on oikeus
* Käyttäjän syöte tarkastetaan ennen tietokantakomentoja
* Sovelluksessa ei ole SQL-injektion mahdollisuutta eikä XSS- ja CSRF-haavoittuvuuksia
* Salasanat tallennetaan tietokantaan asianmukaisesti
* Versionhallinnassa ei ole salaista tietoa (kuten `.env`-tiedostoa)

### Projektin kulku

* Projekti eteni kurssin aikana tavoitteiden mukaisesti
* Antamasi vertaispalaute oli kattavaa ja hyödyllistä muille opiskelijoille
* Tätä ei arvostella, jos suoritat kurssin omalla aikataululla ilman ohjausta