---
title: Ohjaajan ohje
hidden: true
---

# Ohjaajan ohje

## Ohjaajan tehtävät

Ohjaajan tehtävät kurssilla ovat:

* palautteen antaminen opiskelijoiden välipalautuksista
* lopullisten palautusten arviointi
* opiskelijoiden ohjaaminen (pajassa tai etänä)

Ohjaajan tehtävistä ja työmäärästä sovitaan tarkemmin kurssin vastuuhenkilön kanssa ennen kurssin alkua. Opiskelijoiden määrä vaihtelee melko paljon kurssin toteutuksissa lukuvuoden aikana, ja kurssilla voi olla yksi tai useampi ohjaaja.

## Palautteen antaminen

Olennaista on antaa opiskelijoille _hyödyllistä_ palautetta, joka parantaa harjoitustyön laatua ja opettaa web-sovelluksen toteuttamiseen liittyviä asioita. Välipalautuksissa deadline on sunnuntaina ja ohjaajan tulee antaa palaute seuraavan viikon alussa, jotta opiskelijat saavat nopeasti palautteen, jonka avulla he pystyvät kehittämään työtä.

Ohjaajan ei tarvitse tietää kaikkea ennestään, ja usein ohjaaja oppii itsekin monenlaista opiskelijan harjoitustyötä ohjatessa.

### Välipalautus 1

Tässä vaiheessa selviää, moniko opiskelija aloittaa kurssin. Ohjaaja antaa palautetta siitä, onko harjoitustyön aihe sopivan laaja kurssille. Erityisesti ohjaajan on tärkeää tuoda esille, jos aihe on kuvauksen perusteella liian suppea.

### Välipalautus 2

Anna palautetta erityisesti seuraavista asioista:

* Käyttökokemus: voiko sovelluksen perustoimintoja jo käyttää?
* Gitin käyttö: onko repossa oikeat tiedostot ja ovatko commit-viestit hyviä?
* Ohjelmointityyli: onko koodi siistiä ja seuraako se Python-kielen käytäntöjä?
* Tietokanta-asiat: onko SQL-skeema kunnossa ja käytetäänkö tietokantaa koodissa järkevästi?

Muistuta opiskelijaa tarvittaessa [teknisestä tarkastuslistasta]({% link _pages/tekninen_tarkastuslista.md %}).

### Välipalautus 3

Anna palautetta erityisesti seuraavista asioista:

* Käyttökokemus: mitä kannattaa parantaa vielä ennen lopullista palautusta?
* Tietoturva: ovatko tarkastukset kunnossa koodissa, jotta käyttäjä voi käsitellä vain hänelle kuuluvia tietoja?
* Tietoturva: onko koodissa SQL-injektiota, XSS-aukkoa tai CSRF-aukkoa?
* Ohjelmointityyli: onko koodi jaettu järkevästi osiin moduuleiksi ja funktioiksi?
* Tietokanta-asiat: tehdäänkö koodissa tiedon käsittelyä, jota kuuluisi tehdä SQL:ssä?

Muistuta opiskelijaa tarvittaessa [teknisestä tarkastuslistasta]({% link _pages/tekninen_tarkastuslista.md %}).

### Loppupalautus

Käy läpi [arvostelusivun]({% link _pages/arvostelu.md %}) osiot ja tuo esille arvostelussa, mitkä asiat toteutuvat sovelluksessa ja mitkä asiat eivät. Anna sovelluksesta arvosana, joka ilmaisee sitä, miten arviointisivun vaatimukset toteutuvat kokonaisuutena sovelluksessa.

## Ohjaajan palkka

Ohjaajan tuntipalkka on 17 €. Ohjaajalle maksetaan 3 &middot; 17 € kurssin loppuun asti jatkaneesta opiskelijasta ja 0.5 &middot; 17 € keskeyttäneestä opiskelijasta. Tämä kannattaa ottaa huomioon siinä, paljonko aikaa käyttää palautteen antamiseen ja arviointiin.

Lisäksi pajaohjauksesta maksetaan viikossa

* 2 &middot; 17 €, jos kurssilla on alle 30 opiskelijaa,
* 4 &middot; 17 €, jos kurssilla on 30–50 opiskelijaa,
* 6 &middot; 17 €, jos kurssilla on 50–100 opiskelijaa, ja
* 8 &middot; 17 €, jos kurssilla on yli 100 opiskelijaa.

Jos kurssilla on useita ohjaajia, pajaohjauksen tunnit jakautuvat ohjaajien kesken.

Kurssin lopussa ohjaaja toimittaa Reijo Sivenille raportin tunneista ja vastuullaan olleiden opiskelijoiden määristä, minkä perusteella palkka maksetaan.

## Miten ohjaajaksi?

Jos olet kiinnostunut ohjaamisesta, lähetä viesti kurssin vastuuhenkilölle. Ohjaajan tulee olla suorittanut kurssi arvosanalla 5.
