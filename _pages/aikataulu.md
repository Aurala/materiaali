---
title: Aikataulu ja ohjeet
---

# Aikataulu ja ohjeet

Loppukesän 2020 kurssin aikataulu on seuraava:

| ma 20.7.2020 | Kurssin aloitusluento ([nauhoite](https://www.helsinki.fi/unitube/video/079775c6-4425-462a-b735-744e7094c4b7)) |
| su 26.7.2020 | Välipalautus 1 |
| su 9.8.2020 | Välipalautus 2  |
| ke 12.8.2020 | Vertaisarvioinnin deadline |
| su 23.8.2020 | Välipalautus 3 |
| ke 26.8.2020 | Vertaisarvioinnin deadline |
| su 30.8.2020 | Lopullinen palautus |

Loppukesän ryhmän ohjaaja on Antti Laaksonen.

Voit ottaa ohjaajaan yhteyttä [sähköpostitse](mailto:ahslaaks@cs.helsinki.fi) tai Telegramissa. Ohjausta voidaan järjestää Telegramissa tai Zoomissa.

## Kurssin eteneminen

Kurssiin kuuluu kolme välipalautusta ja lopullinen palautus. Kaikkien palautusten deadline on klo 23:59 sunnuntaina.

### Välipalautus 1

* Luo GitHubiin julkinen repositorio harjoitustyötä varten.
* Valitse projektille aihe ja kirjoita `README.md`-tiedostoon kuvaus, joka esittelee sovelluksen keskeiset toiminnot. [Kuinka valita aihe?](aiheen_valinta.html)
* Kirjaudu [Labtooliin](https://study.cs.helsinki.fi/labtool/courses/TKT20011.2020.V.A.2) ja ilmoita siellä projektisi GitHub-osoite.
* Saat seuraavan viikon alussa ohjaajalta palautteen aiheesta Labtooliin.

### Välipalautus 2

* Tässä vaiheessa tavoitteena on, että sovelluksella on toimiva pohja ja keskeiset toiminnot ovat hyvässä vaiheessa.
* `README.md`-tiedoston tulee kuvata, mikä on sovelluksen nykyinen tilanne ja miten sitä pystyy testaamaan Herokussa.
* Saat seuraavan viikon alussa ohjaajalta palautteen sovelluksesta Labtooliin.

### Välipalautus 3

* Tässä vaiheessa tavoitteena on, että sovellus on viimeistelyä vaille valmis.
* `README.md`-tiedoston tulee kuvata, mikä on sovelluksen nykyinen tilanne ja miten sitä pystyy testaamaan Herokussa.
* Saat seuraavan viikon alussa ohjaajalta palautteen sovelluksesta Labtooliin.

### Vertaisarvioinnit

Kurssiin kuuluu kaksi vertaisarviointia, joissa annetaan palautetta toisen opiskelijan työstä. Saat ohjeet vertaisarvointiin sähköpostitse välipalautusten 2 ja 3 jälkeen. 
Linkin katselmoitavaan repositorioon löydät Labtoolista.

### Lopullinen palautus

* Kurssi arvostellaan tämän sovelluksen version perusteella.
* `README.md`-tiedoston tulee kuvata, millainen lopullinen sovellus on ja miten sitä pystyy testaamaan Herokussa.
* Ohjaaja arvostelee työn ja antaa palautetta Labtooliin. Ohjaaja ilmoittaa kurssin arvosanan kuukauden kuluessa.

## Ohjeita

* Ennen sovelluksen toteuttamisen aloittamista sinun kannattaa tutustua huolellisesti kurssisivuston materiaaliin ja tehdä pieniä kokeiluja, jotta saat harjoiteltua kurssilla käytettyjä tekniikoita.
* Neuvoja tietokannan suunnitteluun löydät kurssin _Tietokantojen perusteet_ materiaalista. Erityisesti kurssin materiaalin [luku 5](https://tikape-ke20.mooc.fi/luku-5) on hyödyllinen.
* Sovellus ja tietokanta rakentuvat pikkuhiljaa ja niihin tulee muutoksia. Kannattaa aloittaa yksinkertaisesta ja muuttaa rakennetta tarvittaessa myöhemmin.
* Palautuksissa ohjaaja tutustuu projektiisi GitHubin ja Herokun kautta. Pidä huoli siitä, että sovelluksen ajantasainen versio on saatavilla näissä paikoissa.
* Sovelluksen dokumentaatio luodaan tiedostoon `README.md`, joka näkyy GitHubissa projektin etusivulla. Kirjoita dokumentaatio sellaista henkilöä varten, joka haluaa saada käsityksen sovelluksesta ja mahdollisesti ottaa sen käyttöön itse tai kehittää sovellusta.
* Oleellinen asia kurssilla on sovelluksen toimivuus: millainen käyttökokemus tulee testaajalle, joka menee Herokuun ja käyttää sovellusta. Jos sovellus ei toimi, muut osa-alueet eivät voi pelastaa sitä.
* Jos jokin asia kurssilla on epäselvä, niin otathan yhteyttä ohjaajaan tai kurssin vastuuhenkilöön.
