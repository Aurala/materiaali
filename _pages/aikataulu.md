---
title: Aikataulu ja ohjeet
---

# Aikataulu ja ohjeet

Kevään 2022 periodin 3 ryhmän aikataulu on seuraava:

| ma 17.1.2022 | Aloitusluento Zoomissa 16:15 alkaen ([Zoom-linkki]( https://helsinki.zoom.us/j/67575311700?pwd=T0dHc21UUXpnb1hiMGJxZWZnZUxodz09)) |
| su 23.1.2022 | Välipalautus 1 |
| su 6.2.2022 | Välipalautus 2 |
| ke 9.2.2022 | Vertaisarvioinnin deadline |
| su 20.2.2022 | Välipalautus 3 |
| ke 23.2.2022 | Vertaisarvioinnin deadline |
| su 6.3.2022 | Lopullinen palautus |

Ryhmän ohjaajat ovat Ekaterina Khlebova ja Olli-Pekka Mehtonen.

Kurssin ohjausta järjestetään kurssin toisesta viikosta alkaen. Ohjausta on tarjolla ma 13–16 ja to 16–19 [Telegramissa](https://t.me/tkt_tsoha).

Löydät [arvostelusivulta]({% link _pages/arvostelu.md %}) tietoa siitä, mitä vaatimuksia kurssilla on ja miten työsi arvostellaan.

## Kurssin eteneminen

Kurssiin kuuluu kolme välipalautusta ja lopullinen palautus. Kaikkien palautusten deadline on klo 23:59 sunnuntaina.

### Välipalautus 1

* Luo GitHubiin julkinen repositorio harjoitustyötä varten. Nimeä repositoriosi kuvaavasti.
* Valitse projektille aihe ja kirjoita `README.md`-tiedostoon kuvaus, joka esittelee sovelluksen keskeiset toiminnot. [Kuinka valita aihe?]({% link _pages/aiheen_valinta.md %}) Mitä paremmin kuvailet aihettasi, sitä paremmin ohjaaja ymmärtää aiheesi ja voi kommentoida sitä.
* Kirjaudu [https://study.cs.helsinki.fi/labtool/courses/TKT20011.2022.K.A.2](Labtooliin) ja ilmoita siellä projektisi GitHub-osoite.
* Saat seuraavan viikon alussa ohjaajalta palautteen aiheesta Labtooliin.

### Välipalautus 2

* Tavoitteena on, että sovelluksella on toimiva pohja ja keskeiset toiminnot ovat hyvässä vaiheessa.
* `README.md`-tiedoston tulee kuvata, mikä on sovelluksen nykyinen tilanne ja miten sitä pystyy testaamaan Herokussa.
* Saat seuraavan viikon alussa ohjaajalta palautteen sovelluksesta Labtooliin.

### Välipalautus 3

* Tavoitteena on, että sovellus on viimeistelyä vaille valmis.
* `README.md`-tiedoston tulee kuvata, mikä on sovelluksen nykyinen tilanne ja miten sitä pystyy testaamaan Herokussa.
* Saat seuraavan viikon alussa ohjaajalta palautteen sovelluksesta Labtooliin.

### Vertaisarviointi

Kurssiin kuuluu kaksi vertaisarviointia, joissa annetaan palautetta toisen opiskelijan työstä. Saat ohjeet vertaisarviointiin sähköpostitse välipalautusten 2 ja 3 jälkeen. 
Linkin katselmoitavaan repositorioon löydät Labtoolista. [Vertaisarvioinnin ohje]({% link _pages/vertaisarviointi.md %})

### Lopullinen palautus

* Kurssi arvostellaan tämän sovelluksen version perusteella.
* `README.md`-tiedoston tulee kuvata, millainen lopullinen sovellus on ja miten sitä pystyy testaamaan Herokussa.
* Ohjaaja arvostelee työn ja antaa palautetta Labtooliin. Ohjaaja ilmoittaa kurssin arvosanan kuukauden kuluessa.
* Anna lisäksi [kurssipalaute](https://coursefeedback.helsinki.fi/targets/19934857) palautuksen deadlineen mennessä.

## Ohjeita

* Ennen sovelluksen toteuttamisen aloittamista sinun kannattaa tutustua huolellisesti kurssisivuston materiaaliin ja tehdä pieniä kokeiluja, jotta saat harjoiteltua kurssilla käytettyjä tekniikoita.
* Neuvoja tietokannan suunnitteluun löydät kurssin _Tietokantojen perusteet_ materiaalista. Erityisesti kurssin materiaalin [luku 6](https://tikape.mooc.fi/kevat-2021/content/osa-6/) on hyödyllinen.
* Sovellus ja tietokanta rakentuvat pikkuhiljaa ja niihin tulee muutoksia. Kannattaa aloittaa yksinkertaisesta ja muuttaa rakennetta tarvittaessa myöhemmin.
* Palautuksissa ohjaaja tutustuu projektiisi GitHubin ja Herokun kautta. Pidä huoli siitä, että sovelluksen ajantasainen versio on saatavilla näissä paikoissa.
* Sovelluksen dokumentaatio luodaan tiedostoon `README.md`, joka näkyy GitHubissa projektin etusivulla. Kirjoita dokumentaatio sellaista henkilöä varten, joka haluaa saada käsityksen sovelluksesta ja mahdollisesti ottaa sen käyttöön itse tai kehittää sovellusta.
* Oleellinen asia kurssilla on sovelluksen toimivuus: millainen käyttökokemus tulee testaajalle, joka menee Herokuun ja käyttää sovellusta. Jos sovellus ei toimi, muut osa-alueet eivät voi pelastaa sitä.
* Jos jokin asia kurssilla on epäselvä, niin otathan yhteyttä ohjaajaan tai kurssin vastuuhenkilöön.
