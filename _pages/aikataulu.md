---
title: Aikataulu ja ohjeet
---

# Aikataulu ja ohjeet

Syksyn 2022 periodin 1 ryhmän aikataulu on seuraava:

| ti 6.9.2022 | Aloitusluento 16:15 alkaen (Exactum D122)
| su 11.9.2022 | Välipalautus 1 |
| su 25.9.2022 | Välipalautus 2 |
| ke 28.9.2022 | Vertaisarvioinnin deadline |
| su 9.10.2022 | Välipalautus 3 |
| ke 12.10.2022 | Vertaisarvioinnin deadline |
| su 23.10.2022 | Lopullinen palautus |

Ryhmän ohjaajat ovat Roosa Huttunen, Markus Kaihola ja Sani Kemppainen.

Kurssin ohjausta järjestetään kurssin toisesta viikosta alkaen. Ohjausta on Exactumin salissa B221 tiistaisin klo 12–14, keskiviikkoisin klo 12–14 sekä torstaisin klo 14–16.

Löydät [arvostelusivulta]({% link _pages/arvostelu.md %}) tietoa siitä, mitä vaatimuksia kurssilla on ja miten työsi arvostellaan.

## Kurssin eteneminen

Kurssiin kuuluu kolme välipalautusta ja lopullinen palautus. Kaikkien palautusten deadline on klo 23:59 sunnuntaina.

### Välipalautus 1

* Luo GitHubiin julkinen repositorio harjoitustyötä varten. Nimeä repositoriosi kuvaavasti.
* Valitse projektille aihe ja kirjoita `README.md`-tiedostoon kuvaus, joka esittelee sovelluksen keskeiset toiminnot. [Kuinka valita aihe?]({% link _pages/aiheen_valinta.md %}) Mitä paremmin kuvailet aihettasi, sitä paremmin ohjaaja ymmärtää aiheesi ja voi kommentoida sitä.
* Kirjaudu [Labtooliin](https://study.cs.helsinki.fi/labtool/courses/TKT20011.2022.S.A.2) ja ilmoita siellä projektisi GitHub-osoite.
* Saat seuraavan viikon alussa ohjaajalta palautteen aiheesta Labtooliin.

### Välipalautus 2

* Tavoitteena on, että sovelluksella on toimiva pohja ja keskeiset toiminnot ovat hyvässä vaiheessa.
* `README.md`-tiedoston tulee kuvata, mikä on sovelluksen nykyinen tilanne ja miten sitä pystyy testaamaa tuotannossa.
* Saat seuraavan viikon alussa ohjaajalta palautteen sovelluksesta Labtooliin.

### Välipalautus 3

* Tavoitteena on, että sovellus on viimeistelyä vaille valmis.
* `README.md`-tiedoston tulee kuvata, mikä on sovelluksen nykyinen tilanne ja miten sitä pystyy testaamaan tuotannossa.
* Saat seuraavan viikon alussa ohjaajalta palautteen sovelluksesta Labtooliin.

### Vertaisarviointi

Kurssiin kuuluu kaksi vertaisarviointia, joissa annetaan palautetta toisen opiskelijan työstä. Saat ohjeet vertaisarviointiin sähköpostitse välipalautusten 2 ja 3 jälkeen.
Linkin katselmoitavaan repositorioon löydät Labtoolista. [Vertaisarvioinnin ohje]({% link _pages/vertaisarviointi.md %})

### Lopullinen palautus

* Kurssi arvostellaan tämän sovelluksen version perusteella.
* `README.md`-tiedoston tulee kuvata, millainen lopullinen sovellus on ja miten sitä pystyy testaamaan tuotannossa.
* Ohjaaja arvostelee työn ja antaa palautetta Labtooliin. Ohjaaja ilmoittaa kurssin arvosanan kuukauden kuluessa.
* Anna lisäksi [kurssipalaute](https://coursefeedback.helsinki.fi/targets/43925674) palautuksen deadlineen mennessä.

## Ohjeita

* Ennen sovelluksen toteuttamisen aloittamista sinun kannattaa tutustua huolellisesti kurssisivuston materiaaliin ja tehdä pieniä kokeiluja, jotta saat harjoiteltua kurssilla käytettyjä tekniikoita.
* Neuvoja tietokannan suunnitteluun löydät kurssin _Tietokantojen perusteet_ materiaalista. Erityisesti kurssin materiaalin [luku 6](https://tikape.mooc.fi/kevat-2022/content/osa-6/) on hyödyllinen.
* Sovellus ja tietokanta rakentuvat pikkuhiljaa ja niihin tulee muutoksia. Kannattaa aloittaa yksinkertaisesta ja muuttaa rakennetta tarvittaessa myöhemmin.
* Palautuksissa ohjaaja tutustuu projektiisi GitHubin ja Fly.io:n kautta. Pidä huoli siitä, että sovelluksen ajantasainen versio on saatavilla näissä paikoissa.
* Sovelluksen dokumentaatio luodaan tiedostoon `README.md`, joka näkyy GitHubissa projektin etusivulla. Kirjoita dokumentaatio sellaista henkilöä varten, joka haluaa saada käsityksen sovelluksesta ja mahdollisesti ottaa sen käyttöön itse tai kehittää sovellusta.
* Oleellinen asia kurssilla on sovelluksen toimivuus: millainen käyttökokemus tulee testaajalle, joka käyttää sovellusta tuotannossa. Jos sovellus ei toimi, muut osa-alueet eivät voi pelastaa sitä.
* Jos jokin asia kurssilla on epäselvä, niin otathan yhteyttä ohjaajaan tai kurssin vastuuhenkilöön.
