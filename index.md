---
layout: default
title: Tieto&shy;kanta&shy;sovellus
---

Tietokantasovellus on tietojenkäsittelytieteen harjoitustyökurssi, jossa toteutetaan tietokantaa käyttävä web-sovellus. Kurssin laajuus on 4 op ja sen esitietokurssit ovat _Ohjelmoinnin perusteet_, _Ohjelmoinnin jatkokurssi_ sekä _Tietokantojen perusteet_.

Kurssin tavoitteena on syventää taitoja tietokantojen käyttämisessä sekä myös opettaa web-ohjelmointia ja sovelluskehitystä. Sovellus toteutetaan Pythonilla Flask-kirjastolla käyttäen PostgreSQL-tietokantaa. Kurssilla käytetään myös GitHub- ja Heroku-palveluja.

## Suoritustavat

Voit suorittaa kurssin joko ohjatusti viikkoaikataulun mukaan tai itsenäisesti omalla aikataululla ilman ohjausta. Tavallinen suoritustapa on suorittaa kurssi ohjatusti.

Kurssi järjestetään ohjatusti kuudesti vuodessa: periodeilla 1–4 ja lisäksi alku- ja loppukesällä. Voit ilmoittautua haluamaasi ryhmään ja suorittaa kurssin tämän sivuston ohjeiden mukaisesti. Jos haluat suorittaa kurssin itsenäisesti, ota yhteyttä kurssin vastuuhenkilöön.

Huomaa, että voit osallistua kurssille ohjatusti enintään kahdesti.

## Yhteystiedot

Kurssilla on Telegram-kanava, jolle pääset [tästä](https://t.me/tkt_tsoha).

Kurssin vastuuhenkilö on Antti Laaksonen. Voit ottaa yhteyttä [sähköpostitse](mailto:ahslaaks@cs.helsinki.fi) tai Telegramissa.

Kurssimateriaalin tekijä on Antti Laaksonen. Materiaalin kehityksessä ovat auttaneet Milla Kortelainen ja Terho Uotila.