---
layout: default
title: Tieto&shy;kanta&shy;sovellus
---

Tietokantasovellus on tietojenkäsittelytieteen harjoitustyökurssi, jossa toteutetaan tietokantaa käyttävä web-sovellus. Kurssin laajuus on 4 op ja sen esitietokurssit ovat _Ohjelmoinnin perusteet_, _Ohjelmoinnin jatkokurssi_ sekä _Tietokantojen perusteet_.

Kurssin tavoitteena on syventää taitoja tietokantojen käyttämisessä sekä myös opettaa web-ohjelmointia ja sovelluskehitystä. Sovellus toteutetaan Pythonilla Flask-kirjastolla käyttäen PostgreSQL-tietokantaa. Kurssilla käytetään myös GitHub- ja Heroku-palveluja.

## Suoritustavat

Tavallinen tapa on suorittaa kurssi ohjatusti viikkoaikataulun mukaan. Kurssi järjestetään kuudesti vuodessa: periodeilla 1–4 ja lisäksi alku- ja loppukesällä.

Voit suorittaa myös kurssin itsenäisesti ilman ohjausta omalla aikataululla. Jos haluat suorittaa kurssin itsenäisesti, ota yhteyttä kurssin vastuuhenkilöön.

Huomaa, että voit osallistua kurssille ohjatusti enintään kahdesti.

## Yhteystiedot

Kurssilla on [Telegram-kanava](https://t.me/tkt_tsoha), jossa voit keskustella kurssin opiskelijoiden ja henkilökunnan kanssa.

Kurssin vastuuhenkilö on Antti Laaksonen. Voit ottaa yhteyttä [sähköpostitse](mailto:ahslaaks@cs.helsinki.fi) tai Telegramissa.

## Materiaalista

Kurssimateriaalin tekijä on Antti Laaksonen. Materiaalin kehityksessä ovat auttaneet Milla Kortelainen ja Terho Uotila.

Materiaalin lähdekoodi on saatavilla [GitHubissa](https://github.com/hy-tsoha/materiaali/).
